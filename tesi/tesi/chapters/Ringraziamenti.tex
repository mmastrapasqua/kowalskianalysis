\pagenumbering{gobble}

Vorrei dedicare questo spazio del mio elaborato alle persone che mi hanno accompagnato lungo questo percorso di crescita personale e professionale e che hanno contribuito, con il loro supporto, alla realizzazione dello stesso.

Ringrazio il mio relatore Andrea Trentini per avermi pazientemente seguito, in questi 12 mesi, nella ricerca, nello studio e nella stesura di questo elaborato, e per gli enormi contributi nei suoi corsi di Laboratorio di Programmazione e Sistemi Embedded, con spunti di riflessione e stimoli a livello culturale atti a diffondere il patrimonio di conoscenze della scienza informatica. Ringrazio il mio correlatore Dario Malchiodi per avermi pazientemente seguito nell'elaborazione dei dati raccolti e per il grande contributo nel suo corso di Statistica e Analisi dei Dati, dove dà l'opportunità agli studenti di testare e vedere in funzione formule matematiche su una vera collezione di dati tramite i notebook Jupyter, rendendo più digeribili e stimolanti argomenti che altrimenti risulterebbero astratti e complicati. Vorrei ringraziare il Prof. Andrea Visconti, responsabile del corso di Crittografia, per avermi insegnato con estrema semplicità una materia che ho tentato di studiare svariate volte da autodidatta prima dell'università, ma a cui ho sempre rinunciato per la sua enorme complessità mostrata sui libri di testo.

Ringrazio di cuore i miei genitori per avermi permesso di portare a termine gli studi universitari coi loro enormi sforzi e mia sorella per avermi dato preziosi consigli sulla base della sua esperienza universitaria pregressa. Ringrazio la mia ragazza, Sara, al quale dedico questo lavoro, per aver creduto in me e per avermi sostenuto nei momenti più difficili di questo percorso. Ultimo, ma non per importanza, ringrazio il mio amico di lunga data, Giuseppe, il cui motivo del ringraziamento non mi è ancora chiaro.